Παρατηρήσαμε ότι ο ηλιακός θερμοσίφωνας των σπιτιών μας παράγει ζεστό νερό το οποίο μένει συνήθως σε μεγάλο βαθμό αχρησιμοποίητο κατά τη διάρκεια της μέρας. Τη νύχτα το νερό ψύχεται και η ενέργειά του χάνεται. Σκεφτήκαμε μήπως μπορούμε να παράγουμε ηλεκτρική ενέργεια από αυτό το ζεστό νερό ώστε να το εκμεταλλευτούμε προτού ψυχθεί κατά τη διάρκεια της νύχτας.

Η θερμική μηχανή που θα παράγει τον ηλεκτρισμό θα είναι φτιαγμένη από σύρμα κράματος nitinol (νικέλιο, τιτάνιο). Αυτό το σύρμα έχει την ιδιότητα να κάμπτεται σαν ένα συνηθισμένο σύρμα αλλά όταν θερμανθεί πάνω από τους 60 βαθμούς κελσίου αποκτά ξανά το αρχικό του σχήμα. Κατά τη διάρκεια της επανάκτησης του αρχικού σχήματος μπορεί να παράγει έργο. Το σύρμα ζεσταινόμενο και ψυχόμενο εναλλάξ σε θερμοκρασία δωματίου και σε θερμοκρασία ζεστού νερού από τον θερμοσίφωνα μπορεί να θέσει σε κίνηση μία τροχαλία. Ο άξονας αυτής θα είναι συνδεμένος σε μία μικρή γεννήτρια (μοτεράκι 12V).

Έτσι ελπίζουμε ότι θα παράγεται ρεύμα για να φορτίσουμε μία μικρή μπαταρία. Η κατασκευή αυτή απλώς θα επιδείξει την ιδέα μας και δεν θα παράγει μεγάλη ποσότητα ισχύος.

ΥΛΙΚΑ

- Σύρμα NiTinol
- μοτεράκι 12V
- 2 δίσκοι τροχαλίας (από 3D printer)
- 2 μεταλλικοί άξονες για την τροχαλία
- 2 λάμες αλουμινίου για τη στήριξη αξόνων της τροχαλίας
- πλαστικό κουτί για αποθήκευση ζεστού νερού
- σωλήνες για τη σύνδεση του κουτιού με το κύκλωμα ζεστού νερού στο σπίτι και την αποχέτευση
